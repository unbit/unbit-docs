---
FAQ
---

   - Unbit

   - Mail

   - Web

   - Database

   - Programmazione 

Unbit
*****

**Cos'è Unbit?**

Unbit è una piattaforma per la fornitura di servizi internet basata su software opensource. Il nostro obiettivo e' supportare il maggior numero di tecnologie (libere) possibile, fornendo un servizio appetitoso per programmatori, geek, hacker o semplici appassionati. A differenza degli innumerevoli servizi di hosting non ci limitiamo ad istallare software sviluppato da terze parti ma collaboriamo attivamente con la comunita' e sviluppiamo diverse soluzioni 'in casa'.

**Quali soluzioni avete sviluppato ?**

Fin dall'inizio abbiamo lavorato per rendere piu' versatile il kernel di Linux in ambienti condivisi. Sul nostro wiki troverai una sezione apposita. L'altro fronte e' stato modificare Apache per permettergli di sfruttare le nuove funzionalita'. Ovviamente il tutto e' "farcito" da una serie di application server per permettere l'esecuzione delle tue applicazioni nel miglior modo possibile.

**Ma quanti siete?**

Siamo una piccola societa', pochi ma buoni, e vogliamo rimanere tali. Ecco il perche' della "selezione" dei nostri clienti. In controtendenza con il mercato dei servizi vogliamo puntare sulla qualita' e non sulla quantita'.

**E dove siete?**

Le sedi operative sono a Torino e a Roma. I nostri rack sono presso la server farm di INET a Roma.

**Quanto posso contare su di voi?**

La nostra struttura è monitorata 24/24h, il nostro staff di supporto tecnico risponde alle mail dal lunedì al sabato dalle 8 alle 20 e in tempi brevissimi. È inoltre possibile stipulare contratti di assistenza telefonica. Ci teniamo a sottolineare che il nostro staff di supporto e' formato su ogni singola tecnologia supportata, dai linguaggi di programmazione ai framework.

**Come mai non gestite le attivazioni con delle form online e mi costringete a scrivervi una mail ?**

Perche' vogliamo sapere chi abbiamo di fronte, il mondo e' pieno di maleducati e prepotenti, tu sicuramente non sei uno di loro, ma se il nostro morale e' alto anche il servizio sara' migliore, quindi la nostra politica sara' sempre quella di avere un primo contatto discorsivo con i nuovi clienti. Potra' sembrare una cosa strana, ma reputiamo un valore aggiunto del nostro servizio la tipologia di clientela. Se volete quindi essere nostri clienti, siate gentili ed educati, noi lo saremo il doppio :)

Se un cliente si rivelera' inadeguato alle nostre politiche non esiteremo a rimborsarlo e indirizzarlo altrove. Non e' un favore che facciamo a noi stessi, ma agli altri clienti.

**Trovo anacronistico e complicato che gestiate le attivazioni tramite contratti da inviare via fax o via mail in formato pdf**

I servizi di Unbit sono esclusivamente pensati per sviluppatori e aziende ed entrambi i target sanno bene quanto sia importante la tutela di un contratto in ambienti lavorativi. Siamo consapevoli che molti potenziali clienti non si avvicinano al servizio spaventati dalla procedura, ma non trattandosi del nostro target siamo fiduciosi che potranno trovare validi fornitori senza problemi. Il nostro e' un servizio di nicchia, e siamo certi che l'unico modo di mantenere i nostri standard qualitativi sempre alti, sia che rimanga tale.

**Sono l'amministratore di una società di servizi su web, vorrei offrire hosting ai miei clienti.***

La nostra piattaforma e' in continuo sviluppo, preparaci un prospetto delle tue esigenze e ti sapremo sicuramente costruire un preventivo che faccia al caso tuo. Una delle divisioni di Unbit si occupa esclusivamente dei servizi per i rivenditori.

**Non sono molto pratico di internet ma voglio avere un mio sito.**

La nostra stuttura e' molto complessa e difficilmente usabile da un non professionista. Tuttavia abbiamo un buon numero di rivenditori che potranno fornirti supporto e fare da tramite con il nostro staff.

**Non ho tempo/voglia di leggere tutta la documentazione sui vari servizi, mi spiegate cosa devo fare ?**

Nulla, molto probabilmente non siamo il fornitore adatto a te.

**Non vi sembra di essere un po' troppo diretti ?**

Certo. E' una delle nostre caratteristiche, siamo dei tecnici non dei commercianti.

**Uso degli strumenti poco diffusi, potete dare supporto anche a me?**

Certamente, uno degli obiettivi di unbit è abbattere il maggior numero di barriere tecnologiche. Non ci interessano il sistema operativo, gli applicativi o le tue conoscenze, il nostro staff testa i servizi unbit su decine di piattaforme diverse, e nel caso la tua non sia stata presa in considerazione stai certo che rimedieremo nel minor tempo possibile, e ti saremo anche grati!

**Quindi posso usare il mio Mac nuovo fiammante con i vostri servizi?**

Certamente, la metà del nostro staff è felice mac-user da anni.

**E se uso Linux, FreeBSD, openBSD, netBSD o qualsiasi altro clone UNIX, aiutate anche me?**

Ovvio, la restante metà dello staff di unbit utilizza sistemi open-source e unix-like, puoi stare sicuro che avremo sempre la risposta pronta ad ogni tuo dubbio. Inoltre tutta la struttura server di unbit poggia su piattaforme Linux, FreeBSD e OpenBSD.

**Ehm, scusate io uso Windows, vi siete dimenticati di me?**

Assolutamente no, diamo ovviamente supporto per la piattaforma Windows. Non aspettatevi pero' troppo entusiasmo da parte dello staff ;)

**Voglio realizzare un sito o una applicazione, potete aiutarmi**

Unbit prima di fornire servizi, sviluppa software, quindi si', potremo aiutarti, ma non aspettarti prezzi da ortofrutta, non ci svendiamo. MAI.

**Come faccio a diventare vostro cliente?**

Leggi attentamente il contratto in ogni suo punto, compilalo (in modo leggibile) e invialo via fax o in pdf via mail.

**Che diavolo è un account unbit?**

Un account unbit è un identificativo che ti viene assegnato e ti permetterà di gestire tutti i tuoi servizi e di acquistarne di nuovi senza effettuare lunghe procedure.

**Come mai avete sviluppato un vostro pannello di controllo?**

Per dare il massimo in sicurezza, affidabilità e performance, la struttura di rete unbit è stata costruita utilizzando tecnologie nuovissime, dal clustering alla virtualizzazione, scrivendo tonnellate di codice. Si è reso quindi necessario avere uno strumento apposito che permettesse di gestire questa struttura.

**Come mai il vostro pannello di controllo cambia così spesso?**

Unbit è in continua evoluzione, ogni nuovo servizio che aggiungiamo o miglioramo viene reso gestibile dal pannello. Saremo però sempre attenti a non cambiarne la dinamica di funzionamento.

**Ma chi ve lo fa fare di sviluppare tutti questi sistemi, il pacchetto XYZ gia' lo fa!**

Lasciamo questa politica ai nostri concorrenti. Noi siamo principalmente degli sviluppatori e non amiamo darci dei limiti utilizzando software di terze parti con obiettivi diversi dai nostri. Sentirete dirci 'non supportiamo questa tecnologia' solo davanti a software proprietario, tutto il resto DEVE girare sulla nostra piattaforma.E' il nostro obiettivo...ognuno ha i suoi...

**Posso avere un server tutto mio che possa gestire con il vostro pannello di controllo e che usufruisca della vostra struttura di rete distribuita?**

Fino al 2009 ti avremmo risposto di si'. Ora che la nostra piattaforma si e' evoluta enormemente ci sentiamo di dirti che molto probabilmente non ne hai bisogno. Chiedi informazioni sui "container" Unbit, probabilmente sono la soluzione migliore ai tuoi scopi (e con un costo decisamente inferiore rispetto a un sistema dedicato).

**Siamo un'associazione o un team che sviluppa software opensource, potete aiutarci?**

Certo! Unbit si basa interamente su software opensource e buona parte dei prodotti sviluppati internamente (dalle patch per il kernel, agli application server ai moduli apache) vengono rilasciati al pubblico. Supportiamo già diversi gruppi e associazioni. Siamo sempre disposti ad aiutare l'avanzata tecnologica. Chiedete sempre al nostro staff se e' possibile una sponsorizzazione del vostro progetto.

**Siamo un LUG che agevolazioni possiamo avere?**

Per tutti i LUG (ufficiali) e' possibile richiedere l'attivazione di un profilo developer al costo della sola registrazione del dominio.

**Avrei bisogno del servizio XYZ, ma non lo vedo in listino, cosa posso fare?**

Scrivi una mail a info@unbit.it , il nostro staff ne valuterà un eventuale inserimento nella piattaforma.

**Ok, mi avete convinto, voglio diventare vostro cliente, come posso pagare?**

Puoi pagare con bonifico bancario, postagiro o il classico paypal.

**I vestri prezzi mi sembrano molto alti rispetto alla concorrenza**

Dipende molto da chi viene identificato come nostro concorrente.

Unbit e' una piattaforma di resource sharing non di hosting classico. I fornitori di hosting per massimizzare i guadagni sono costretti a entrare nel meccanismo dell'overselling, ovvero allocano su un server molte piu' risorse di quello che l'hardware puo' sopportare.

Senza creare allarmismi, la maggior parte dei servizi di hosting classici sono inaffidabili. In ogni momento un cliente istallato sul vostro stesso server puo' facilmente bloccare tutto il sistema. Inoltre e' matematicamente impossibile per un fornitore del genere ripagarsi dei costi di hardware e banda senza imporre una componente di rischio al cliente. In contesti amatoriali e' un rischio tollerabile, ma per il nostro target e' assolutamente impensabile.

I nostri prezzi sono calcolati in modo tale da sostenere investimenti hardware e software senza problemi per noi e il cliente assolutamente senza basarci sui prezzi dei nostri colleghi/concorrenti.

E' una politica di sicuro anti-marketing, ma come spiegato piu' sopra, siamo solo dei tecnici :)

**Perche' devo firmare un contratto ?**

Perche' ci piace lavorare tranquilli e tutelare sia noi che il cliente. Leggi sempre attentamente il contratto, ti evitera' situazioni spiacevoli. Ricorda che in caso non voglia rinnovare i tuoi servizi dovrai comunicare disdetta entro un mese (punto 7 del contratto), altrimenti si applichera' il tacito rinnovo per tutelare dalle distrazioni chi invece vuole mantenere attivo il servizio. Puoi anche (con un costo aggiuntivo e un canone mensile) sottoscrivere degli SLA sui servizi con costo superiore ai 200 euro annuali.

**Ho acquistato un' offerta che ora non e' piu' presente in listino, cosa succedera' alla scadenza del servizio ?**

Nulla :) Se si acquista l'offerta XYZ si continuera' a pagare per l'offerta XYZ. Solo in caso vi siano nuove offerte piu' vantaggiose economicamente provvederemo ad avvertire il cliente della possibilita' di un passaggio.

**Come gestite la priorita' delle richieste per il supporto tecnico ?**

Si da' priorita' a tutte le situazioni che a causa di una configurazione errata, poca chiarezza nella documentazione, malfunzionamenti software generino il down di un sito. Hanno invece bassa priorita' tutte le richieste non pertinenti il nostro servizio (come l'aiuto nella configurazione di applicativi non sviluppati da noi) e richieste le cui risposte sono presenti sul wiki o nelle faq. Preghiamo inoltre tutti i clienti di non richiedere un contatto telefonico se non hanno acquistato tale servizio. Per correttezza nei confronti dei clienti paganti non daremo mai supporto telefonico a chi non lo ha acquistato. Saremo comunque noi a telefonare in caso di necessita'.

**Come funziona il supporto telefonico ?**

Il supporto telefonico va inteso come 'canale' di emergenza, in tutte le situazioni in cui non sia possibile per il cliente contattarci via mail. Gli operatori che rispondono alle chiamate possono non essere qualificati a risolvere problemi che l'helpdesk standard impiegherebbe pochi minuti a processare. Se un operatore non puo' evadere una richiesta, questa viene passata con la massima priorita' al primo tecnico disponibile che provvedera' a ricontattare (telefonicamente) il cliente il prima possibile.

**Sono un programmatore, ho un VPS che amministro io, perche' dovrei passare a una delle vostre offerte ?**

Proprio perche' sei un programmatore e non vuoi investire del tempo nell'amministrazione dei sistemi. Lascialo fare a noi, dormi tranquillo, e preoccupati solo di sviluppare il tuo software. Per recuperare qualsiasi disastro ci siamo noi. Inoltre e' molto facile che per avere una sola tecnologia tu abbia acquistato una struttura sovradimensionata. Da noi puoi acquistare solo quello che ti serve. Se invece ti piace anche l'amministrazione di sistema allora e' meglio che continui a divertirti con il tuo VPS :)

**Chi diavolo gestisce le vostre politiche di marketing ??? il vostro sito e' pieno di parole incomprensibili e non c'e' neanche una donnina poco vestita !!!**

Delle politiche di marketing piu' in voga non ci interessa nulla. Siamo tecnici, riteniamo che a un cliente interessato e competente basti semplicemente leggere la mole di tecnologie supportate per interessarsi al nostro servizio.

**Posso ridistribuire le risorse acquistate tra i domini/sottodomini del mio account**

Si, ti basta specificare al supporto tecnico come vuoi ridistribuire il numero di processi o l'address space, se non sono disponibili le relative funzioni sul pannello di controllo.

**Ho sempre sentito parlare del problema dell'overselling, con la vostra infrastruttura come funziona?**

Ogni account Unbit e' un insieme di risorse ben definite e non superabili (a differenza dei servizi di hosting standard). Cpu,address space,processi, thread, connessioni su socket UNIX/INET, gestione dei segnali, ecc. ecc. sono tutti gestiti accuratamente per ogni account e a livello kernel.Il nostro staff inoltre consulta sempre i sistemisti prima di allocare risorse per verificare che l'hardware sottostante non venga sovraccaricato. Per quanto riguarda la banda, non e' ovviamente possibile procedere nello stesso modo pertanto si effettua un monitoraggio costante per bloccare sul nascere ogni sovraccarico e garantire ai clienti che hanno acquistato banda garantita, il servizio.

**Stavo testando le performance del mio sito facendo diverse connessioni, e all'improvviso non riesco piu' a collegarmi**

Se vuoi avere dei dati attendibili consulta il nostro staff, effettuare molte connessioni concorrenti in brevi lassi di tempo non e' altro che un DOS/DDOS e il nostro firewall blocchera' gli ip per tanti minuti quante erano le connessioni concorrenti effettuate. Il meccanismo e' molto complesso poiche' deve evitare ad ogni costo i falsi positivi. Se proprio vuoi fare dei test evita di superare le 40 connessioni concorrenti dallo stesso ip.

torna su

Mail
****

**Quale è il server POP3/IMAP per poter scaricare la posta sul mio client preferito?**

L'indirizzo del server POP3/IMAP4 è mail.unbit.it. Ricorda di abilitare sempre l'ssl per usufruire del servizio.

**Cos'è l'SSL?**

L'SSL (Secure Socket Layer) è un protocollo che permette di crittografare il traffico di rete tra due computer. Abilitando l'SSL il tuo client potrà scaricare la posta dai server unbit in totale sicurezza.

**Quale è il server SMTP per poter inviare la posta dal mio client preferito?**

L'indirizzo del server SMTP è quello che ti viene indicato dal provider che ti fornisce la connessione a Internet. In alternativa puoi richiederci l'attivazione del servizio SMTP AUTH.

**Ricevo un sacco di mail con Subject *****SPAM**** che diavolo succede?**

Puoi stare tranquillo, è solo il nostro servizio antispam che ha riconosciuto una mail come spam e l'ha marchiata.

**Posso disabilitare l'antispam?**

Certamente, dal panello di controllo clicca sul nome della mailbox in questione e accederai alle sue impostazioni.

**Che differenza c'è tra una mailbox e un indirizzo?**

Ogni indirizzo email deve avere una destinazione che può essere una directory su un disco o un altro indirizzo. Una mailbox non è altro che una directory in cui salvare le proprie mail. Quando si scarica la posta non si fa altro che leggere il contenuto della propria mailbox. Ovviamente diversi indirizzi possono salvare all'interno della stessa mailbox.

**Posso disabilitare il servizio antivirus?**

Sarebbe meglio di no, ma ovviamente puoi accedere dal pannello di controllo alle preferenze della tua mailbox e disattivarlo da lì.

**Uno scocciatore continua a scrivermi mail indesiderate, come posso fermarlo?**

Non c'è problema, Unbit ti puòtutelare anche dagli socciatori. Ogni mailbox ha a disposizione una "blacklist". Inserisci l'indirizzo email del tuo nemico nel campo "blacklist" delle preferenze della tua mailbox. Questo ti risolverà il problema... ovviamente fino all'arrivo di un nuovo scocciatore.

**Posso salvare le mail inviate a un indirizzo in più mailbox?**

Certo, puoi configurare i tuoi indirizzi in decine di modalità diverse dal pannello di controllo unbit.

**Come posso configurare un autoresponder?**

E' una delle tecnologie (se cosi' si puo' chiamare) che piu' odiamo in assoluto (e come noi molti altri), soprattutto per il cattivo uso che ne fanno gli utenti violando anche le norme piu' banali della netiquette. Se vuoi puoi sviluppare un tuo autorespnder utilizzando il gateway mail2webapp ma non forniremo alcun supporto.

torna su

Web
***

**Quali domini posso registrare?**

Tutti i principali e tutti quelli geografici per cui non sono richiesti particolari requisiti, scrivi sempre a info@unbit.it per sapere se possiamo registrare una determinata estensione.

**Cos'è un redirect?**

Attivando un redirect puoi reindirizzare le richieste del tuo dominio a un altro sito. È molto utile in caso tu abbia uno stesso dominio con diverse estensioni ma con gli stessi contenuti.

**Quale è il percorso assoluto del mio dominio nel filesystem?**

Ogni account unbit ha i suoi file nella directory /accounts/<nomeaccount>. La radice di ogni sito è sotto /accounts/nomeaccount/www/nomedominio. Nelle tue applicazioni puoi usare il path virtuale /proc/unbit che punta sempre alla home dell'account.

**Dove è finito il www davanti al mio sito?**

È la domanda che ci viene fatta più spesso. è tutto normale, le richieste a www.nomedominio vengono reindirizzate direttamente al nome del dominio. Usare il www è una convenzione, lo staff di unbit ha reputato che fosse meglio avere nomi più corti mantenendo comunque la compatibilità con il classico www, tuttavia i gusti non si discutono, se vuoi che il www davanti al nome del dominio non sparisca in automatico puoi abilitare il checkbox www sul pannello di controllo nella sezione gestione domini.

**Cos'è un proxy?**

Di norma ogni richiesta a un server web viene mappata su un file sul disco rigido. Attivando le funzionalità di proxy il tuo dominio può visualizzare file presi da un altro sito e non dal disco rigido su cui risiedono i tuoi files. Grazie alla funzionalita' proxy e' possibile associare applicativi come Zope o Tomcat al proprio dominio.

**Che linguaggi di programmazione posso usare con unbit?**

Tantissimi, Unbit strizza l'occhio ai programmatori offrendogli decine di linguaggi e librerie. La maggior parte sono disponibili all'interno della directory /opt/unbit di ogni server, in alternativa puoi scaricare dei pacchetti da copiare in home da http://packages.unbit.it

**Ho bisogno di altro spazio per il mio sito, cosa posso fare?**

Oltre alle offerte base, Unbit offre una serie di plugin, tra cui spazio disco aggiuntivo. Verifica sul listino se trovi il plugin che fa per te oppure scrivi a info@unbit.it .

**Quanta banda potete garantirmi? E che limiti di traffico ci sono?**

A partire dall'offerta Developer High End, viene garantito un minimo di banda (64Kbit/s) che aumenta di paro passo alla fascia di servizio. Tutte le offerte inferiori (o quelle per cui non e' stato acquistato il minimo garantito) sono soggette a monitoraggio continuo.

In caso la media del traffico generato in 24 ore superi i 64Kbit/s (ovviamente se non si e' acquistato un minimo garantito) di banda lo staff viene notificato e se la situazione si ripete in maniera costante, provvedera' a contattare il cliente.

In caso invece l'utente superi il megabit viene attivato lo shaping automatico in base all'effettivo utilizzo di banda dell'infrastruttura unbit. Lo shaping automatico molto spesso non viene notato dal cliente poiche' la nostra banda e' per la maggior parte inutilizzata. Se per caso dovessi notare pesanti rallentamenti su un dominio e' molto probabile che tu sia in shaping. Contatta lo staff per eventualmente bloccare gli indirizzi ip che generano traffico non desiderato. Ti preghiamo di prestare sempre attenzione alla banda dagli appositi grafici sul pannello di controllo. Non imporremo mai limiti di traffico specifici, troviamo che sia piu' corretto non bloccare il lavoro di un cliente che sta avendo successo.

Acquistare banda minima garantita e' un modo per evitare che lo shaping automatico rovini il proprio lavoro, inoltre per ogni 128Kbit/s di banda garantita viene alzato il limite per l'attivazione dello shaping automatico.

**Ho bisogno di piu' banda garantita, cosa posso fare?**

Scarica il listino plugin dalla sezione documenti, troverai i prezzi per vari tagli di banda garantita. L'assegnazione di banda dedicata include tariffazione mensile e SLA.

**Farete un backup del mio sito?**

Del sito, dei database, delle mail (nei limiti consentiti dalla legge), delle configurazioni e di tutto quello che concerne un account. Il backup dei database viene effettuato ogni notte e ruotato ogni mese (quindi avrai sempre 30 backup a disposizione). Per tutti gli altri servizi il backup e' settimanale e incrementale. Se perdi un file o corrompi il database e' tuo diritto chiederci i dati, ma dovremo valutare di volta in volta se sara' necessaria una spesa per il ripristino o meno. La fornitura dei backup dei database e' invece sempre gratuita e praticamente immediata.

**Quale è l'indirizzo del server ftp in cui uploadare i miei file?**

Semplice, aggiungi ftp. davanti al nome del tuo dominio. Se possibile pero' usa ssh/sftp per trasferire i tuoi dati, oltre che piu' sicuro e anche piu' versatile. Puoi anche (se il tuo client ftp lo supporta) usare lo standard FTPS.

**Ho attivato dal pannello di controllo un account ftp per un mio amico e ho settato la sua home in una sottodirectory. Posso stare tranquillo che non sbirci i miei file?**

Assolutamente. Ogni account ftp è chrooted, quindi non può risalire a un livello superiore. (questo ovviamente non vale per ssh/sftp)

**Posso cambiare la directory in cui risiedono i file del mio sito?**

Certamente, dal pannello di controllo cerca l'opzione "docroot".

torna su

Database
********

**Quali database posso usare?**

In base alla tipologia di contratto puoi utilizzare sqlite, mysql, postgresql e firebird, sia condivisi (minori performance e versatilita' ma costo ridotto) sia come applicazioni dedicate (massima versatilita' e performance, costo superiore).

**Quali database NoSQL posso usare?**

I database NoSQL possono solo essere eseguiti nel proprio account (quindi come servizi dedicati). Attualmente (settembre 2011) sono supportati (nel senso che lo staff puo' darvi una mano nell'istallazione/configurazione) Redis, MongoDB e CouchDB.

**Come posso attivare un database?**

Scrivendo a info@unbit.it , in brevissimo tempo ti saranno inviati i dati per l'accesso.

**Posso collegarmi al mio database da remoto?**

Per motivi di sicurezza i firewall unbit bloccano le connessioni in entrata ai nostri database server. Puoi richiedere, con un costo aggiuntivo, l'attivazione di un server mysql/postgresql cluster, anche se probabilmente usare un tunnel ssh e' la soluzione migliore e piu' sicura.

**Come gestisco il mio database via web ?**

Vengono forniti phpmyadmin (tramite HTTPS) e phppgadmin in HTTPS. Puoi ovviamente installare il manager che preferisci nel tuo spazio.

**Posso attivare da solo diversi utenti mysql?**

Per motivi di sicurezza no. Il nostro supporto tecnico sarà sempre celere nell'attivare servizi richiesti via mail. Puoi comunque prendere in considerazione l'acquisto delle risorse necessarie all'esecuzione di un server mysql dedicato.

**Posso collegarmi a database server esterni?**

Le uniche porte in uscita aperte sui webserver sono la 80 la 443, quelle relative al protocollo XMPP/Jabber e quelle assegnate tramite il PerProcessFirewall. Se non hai acquistato un PerProcessFirewall per la tua applicazione (e la relativa banda necessaria al trasferimento dei dati) non puoi utilizzare database server esterni.

Strumenti per i programmatori
*****************************

**Quali software rcs posso utilizzare sui server unbit?**

Praticamente tutti quelli opensource piu' diffusi: subversion,mercurial,bazaar,git e molti altri. Ti consigliamo di eseguirli sempre (per la parte di commit/push) via ssh. Sebbene subversion sia eseguibile anche via http (a pagamento) e' una componente del nostro parco software che vogliamo rimuovere in quanto non in linea con le linee guida stabilite (viene usato mod_svn di apache). Consideriamo di rimuovere il supporto a mod_svn entro il 2013.

**Quali browser di sorgenti via web posso utilizzare?**

Attualmente supportiamo trac e viewvc, ma puoi istallare quello che preferisci se e' basato su tecnologie standard.

**Come posso riavviare i processi in esecuzione sul mio account?**

Tramite la sezione Processi del pannello di controllo potrai gestire tutti i processi in esecuzione e visualizzarne le informazioni utili al debug.

**Come devo impostare il mio applicativo per inviare mail ?**

Sull'interfaccia di loopback ('localhost') di ogni nostro webserver sulla porta 25 e' in ascolto un servizio smtp che puoi utilizzare liberamente per l'invio di email. Attenzione se riceviamo notifica che il tuo account sta generando spam saremo costretti a chiudere l'accesso al server smtp. Evita (ove possibile) di usare 'sendmail' per inviare email. Il suo avvio richiede fino a 3 processi che e' opportuno conservare. La funzione mail() di php richiama sendmail quindi serviti di classi come phpmailer o imposta il tuo applicativo per usare il server smtp. ATTENZIONE smtp.unbit.it non e' utilizzabile dalle applicazioni web.

**Perche' per la mia applicazione Ruby On Rails devo acquistare piu' address space ?**

Rails purtroppo e' un divoratore di risorse e nel corso degli anni la situazione e' peggiorata esponenzialmente. Attualmente la quantita' di address space consigliata e' 96 Megabytes per processo. La base dei nostri pacchetti e' 64 Megabytes quindi se intendi eseguire applicazioni Rails e' opportuno scegliere una offerta specifica o effettuare un upgrade.

**E consigliabile utilizzare tecniche di caching per il mio sito ?**

Tendenzialmente no. Alcune si basano sul salvare su disco l'output degli script e se implementate correttamente possono essere molto efficienti. Molte pero' di quelle disponibili commettono errori implementativi che su un ambiente fortemente blindato come il nostro creano solo problemi. Altre si basano sull'utilizzo di aree di memoria condivise che quindi vanno a influire sull'address space di un processo rischiando di bloccarlo. Inoltre una buona piattaforma di caching non dovrebbe mai far entrare in gioco la propria applicazione ma sfruttare al massimo il sistema operativo o il webserver evitando di interessare i propri processi.

La piattaforma Unbit fornisce diverse soluzioni per il caching, alcune basate su filesystem altre su cache server (memcached, redis). Tutte pero' non sottraggono risorse ai processi utente, quindi disabilita qualsiasi sistema di caching possa usare la tua applicazione (a meno che non sia basato su generazione asincrona di file statici come Rails) e contatta lo staff per sapere quale e' la soluzione migliore per il tuo caso. 
